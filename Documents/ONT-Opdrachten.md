# Opdracht 4 - Divergeren
## Instructies
Nu je in de vorige opdrachten de context van je ontwerpopgave duidelijk hebt gemaakt en je doel scherp hebt gesteld ga je ideeën bedenken om je doelgroep gelukkig te maken. Om dat te bereiken ga je een brainstormsessie houden. Gebruik hiervoor de aanpak voor het brainstormen zoals die beschreven staat in de Field Guide.

De aanpak die beschreven staat in de Field Guide beschrijft een team dat samen brainstormt. Dat is altijd aan te bevelen maar voor deze opdracht niet noodzakelijk. Neem de stappen mee als advies en probeer de essentie ervan in je aanpak te verwerken. Als je wel in staat bent om een team samen te stellen om je te helpen brainstormen, haal je het meeste uit deze opdracht. Misschien ken je vrienden die met je mee willen doen. Juist mensen die niet bij jou op de opleiding zitten kunnen een unieke kijk op het probleem hebben! Online tools kunnen je helpen samen te werken.

Na de brainstormsessie ga je nog meer unieke ideeën bedenken door de creatieve technieken van “de superheld”, “omkeren/ergernissen”, “vooronderstellingen” en “de natuur” toe te passen zoals behandeld in de colleges. Schrijf daarbij 3 nieuwe ideeën per creatieve techniek op, die je bedacht hebt toen je deze technieken inzette. 

Vul het document dat je hebt gemaakt bij opdracht 3 aan met de onderstaande onderdelen. Lever het hele document weer in, als PDF:
- Een indicatie in welke stap van het ontwerpproces van de Interaction Design Foundation je je bevindt;
- Foto (of screenshot) van de uitkomst van de brainstormsessie (max. 1 pagina);
- Een goede mind-map waarin de uitkomst van de brainstormsessie optimaal wordt gecommuniceerd (max. 1 pagina);
- Een overzicht van de nieuwe ideeën die je met de creatieve technieken gegenereerd hebt;

## Score rubric
| Criteria | Onvoldoende (0 punten) | Voldoende (1 punt) | Goed (2 punten) | Criteriumscore |
| :-- | :--  | :-- | :-- | :--  |
|Fase van ontwerpproces | Fase niet benoemd of de verkeerde fase benoemd.|Fase correct benoemd, maar uit een ander model dan die van de Interaction Design Foundation.|Correcte fase benoemd vanuit het model van de Interaction Design Foundation zoals behandeld in de les.|2. max|
|Brainstormsessie|Geen uitkomst van een brainstormsessie zichtbaar of te weinig eerste associaties durven opschrijven (minder dan 3)|Een brainstormsessie gehouden met een gemiddeld aantal associaties als uitkomt (meer dan 3 maar minder dan 10)|Brainstormsessie gehouden en relatief veel eerste associaties durven opschrijven (10 of meer)|2. max|
|Creatieve technieken|Te weinig nieuwe ideeën bedacht met de creatieve technieken.|Twee of drie van de creatieve technieken zijn succesvol ingezet met 3 nieuwe ideeën per creatieve techniek|Alle 4 de creatieve technieken zijn succesvol ingezet om 3 nieuwe ideeën per techniek mee te bedenken.|2. max|
|Mind map|Geen mind map gemaakt of een mind map gemaakt met slechts 2 van de succesfactoren erin.|Een mind map gemaakt die drie van de vier succesfactoren correct inzet.|Een mind map gemaakt die tekst, structuur, kleur én afbeeldingen alle vier correct inzet.|2. max|

### Algehele score
|Newbie Designer|Padawan Designer|Design Guru|
|:--|:--|:--|
|0 punten minimaal|3 punten minimaal|6 punten minimaal|

## Opdracht indienen
- Toegestane bestandsextensies: pdf  
- Moet af op 3 oktober 2025 09:00  
- Beschikbaar tot 3 oktober 2025 09:00. Toegang beperkt nadat beschikbaarheid is beëindigd.

<br>

# Opdracht 5
## Instructies
Nu er enorm veel ideeën zijn om je doelgroep gelukkig te maken ga je 3 ideeën uitkiezen om uit te werken in een rapid prototype. Sorteer daarom je ideeën eerst in een COCD-Box en daarna in een User-Value mapping zoals uitgelegd in de colleges. Hou daarbij rekening (voor het eerst) met de haalbaarheid van een prototype. Kies uit de verdelingen die je gemaakt hebt 3 ideeën om een rapid prototype van te maken. Onthoud dat de beste rapid prototypes gemaakt worden om weg te gooien! 

Als je de drie prototypes hebt gemaakt ga je er mee naar je doelgroep om te vragen wat ze ervan vinden. Hoe tastbaarder (High Fidelity) het prototype is hoe beter iemand feedback kan geven op je ideeën. Maar hoe hoger de “Fidelity” hoe meer tijd (en soms geld) een prototype kost. Maak daarom een goede afweging in je aanpak. Je bent op dit punt opzoek naar nieuwe inzichten, niet naar complimenten op je werk. 

Vul het document dat je hebt gemaakt bij opdracht 4 aan met de onderstaande onderdelen. Lever het hele document weer in, als PDF:

- Een indicatie in welke stap van het ontwerpproces van de Interaction Design Foundation je je bevindt;
- Een foto (of screenshot) van elk rapid prototype dat je gemaakt hebt;
- Bij elk prototype vermeld je de nieuwe inzichten die je hebt opgedaan in het gesprek met je doelgroep over het prototype;
- Tot slot schrijf je een reflectie. Hierin beschrijf je wat je goed gedaan hebt en wat je beter kon doen met het oog op de mind sets uit opdracht 1. Als je de mind sets niet goed meer kent kan je de video’s nog een keer bekijken

## Score rubric
|Criteria|Onvoldoende (0 punten)|Voldoende (1 punt)|Goed (2 punten)|Criteriumscore|
|:--|:--|:--|:--|:--|
|Fase van ontwerpproces|Fase niet benoemd of de verkeerde fase benoemd.|Fase correct benoemd, maar uit een ander model dan die van de Interaction Design Foundation.|Correcte fase benoemd vanuit het model van de Interaction Design Foundation zoals behandeld in de les.|2. max|
|Rapid Prototyping|Te weinig rapid prototypes gemaakt (minder dan 3)|3 Ideeën uitgewerkt als rapid prototypes maar allemaal middels dezelfde methode|3 ideeen uitgewerkt volgens verschillende rapid prototyping methodes|2. max|
|Inzichten uit prototype|Geen inzichten vermeld|Inzichten uit de prototypes vermeld, maar alleen oppervlakkige feedback verzameld|Inzichten uit de 3 prototypes vermeld, die verder gaan dan alleen functionaliteit|2. max|

<br>

|Criteria|Onvoldoende (0 punten)|Voldaan (1 punt)|Criteriumscore|
|:--|:--|:--|:--|
|Reflectie|De reflectie op de inhoud van de mind-set video's ontbreekt of niet alle onderdelen worden in de reflectie behandeld.|In de reflectie komen alle 7 de mind-sets uit de video's van de DesignKit website terug. Per mind-set geef je aan of je daaraan hebt voldaan in je werk voor deze cursus en wat je eventueel beter kan doen in de toekomst.|1. max|


### Algehele score
|Design Newbie|Padawan Designer|Design Guru|
|:--|:--|:--|
|0 punten minimaal|3 punten minimaal|5 punten minimaal|
|*(Get good n00b)*|*(Do or do not... there is no try)*|*(If my calculations are correct, when this baby hits 88 miles per hour you're going to see some serious shit.)*|

## Opdracht indienen
- Toegestane bestandsextensies: pdf
- Moet af op 9 oktober 2025 09:00
- Beschikbaar tot 9 oktober 2025 09:00. Toegang beperkt nadat beschikbaarheid is beëindigd.